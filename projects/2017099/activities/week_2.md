https://github.com/courses-ionio/hci/discussions/1962

Σύμφωνα με τον πίνακα παραδοτέων και τις αναλυτικές οδηγίες του μαθήματος: https://github.com/courses-ionio/hci

για την 2η εβδομάδα έχουμε την εγκατάσταση ενός συστήματος arch linux που είναι απαραίτητο όχι μόνο στις ασκήσεις της γραμμής εντολών (των επόμενων εβδομάδων) αλλά και στα αποθετήρια που δουλεύουν με submodules (όπως αυτά του βιβλίου και της ιστοσελίδας του, δλδ σε όλες τις ασκήσεις του μαθήματος): https://courses-ionio.github.io/help/cli/

Θα πρέπει να τονίσουμε ότι η εγκατάσταση του arch linux θα πρέπει (τελικά) να γίνει αποκλειστικά σε υλικό και όχι σε εικονική μηχανή. Η αρχική δοκιμαστική εγκατάσταση σε εικονική μηχανή είναι σίγουρα μια πολύ χρήσιμη άσκηση στον δρόμο προς μια εγκατάσταση στο υλικό που έχετε διαθέσιμο, που είναι το ζητούμενο της άσκησης. Επίσης, η εικονική μηχανή ή οποιοδήποτε συμβατό σύστημα Unix-like (Ubuntu, MacOS, BSD) είναι προσωρινά δεκτό για την εκτέλεση όλων των ασκήσεων του μαθήματος μέχρι να πετύχετε την κανονική εγκατάσταση που είναι το ζητούμενο αυτής της εβδομάδας, είτε αυτό σας πάρει μια εβδομάδα 🚀 είτε δώδεκα 🤞 Για τις τεχνικές απορίες εγκατάστασης μπορείτε μεν να χρησιμοποιείτε την αντίστοιχη περιοχή του μαθήματος, αλλά ειδικά για αυτήν την άσκηση σίγουρα θα βρείτε έτοιμες απαντήσεις σε εξωτερικές περιοχές συζητήσεων όπως είναι arch linux forum, stack overflow.

Όπως κάθε εβδομάδα θα πρέπει να:

1. κάνετε μια ανάρτηση στις συζητήσεις με ένα asciinema από το arch linux με boot log, system info (π.χ, journalctl -b, neofetch): https://github.com/courses-ionio/help/discussions/categories/show-and-tell
2. απαντήσετε στο βίντεο κουϊζ [Εβδομαδιαίο βίντεο κουϊζ #1951](https://github.com/courses-ionio/hci/discussions/1951)
3. κανονίσετε (προαιρετικά) μια συνάντηση παρουσίασης της προόδου σας [Δήλωση παρουσίας στην συνάντηση του μαθήματος #1797](https://github.com/courses-ionio/hci/discussions/1797)

Παράλληλα με τα παραπάνω, θα πρέπει να συνεχίσετε την μελέτη και συνεργασία για την οργάνωση της ομάδας σας [#1952](https://github.com/courses-ionio/hci/discussions/1952) η οποία θα σας φανεί χρήσιμη από την επόμενη 3η εβδομάδα του μαθήματος.

Όπως ισχύει για όλες τις εβδομαδιαίες προθεσμίες για τις εργασίες του μαθήματος, μπορείτε να κάνετε συνεχείς ενημερώσεις στα παραδοτέα σας σύμφωνα με την ανατροφοδότηση και την βελτιωμένη κατανόηση που θα αποκτήσετε κατά την διάρκεια του μαθήματος και μέχρι την τελική παράδοση.

Όλες οι απορίες γίνονται στο κεντρικό αποθετήριο βοήθειας: https://github.com/courses-ionio/help/discussions
