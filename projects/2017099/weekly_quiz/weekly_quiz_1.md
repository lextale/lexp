https://github.com/courses-ionio/hci/discussions/1951

### Ενέργειες
1. Πλατφόρμα: https://edpuzzle.com/join/godfekn
2. Εγγραφή στο σύστημα με το ionio.gr email/account name, για επώνυμο μόνο τον ΑΜ σας, και όνομα το ionio email σας

### Ανακοίνωση

Το 1ο εβδομαδιαίο βίντεο κουϊζ έχει ήδη αναρτηθεί με προθεσμία συμμετοχής και απάντησης μέχρι την Κυριακή 8 Οκτ.

Για να απαντήσετε θα πρέπει να κάνετε δημιουργία λογαριασμού και σύνδεση με το σύστημα βίντεο κουϊζ godfekn

Η εγγραφή σας στο σύστημα θα γίνει με το ionio.gr email/account name, για επώνυμο μόνο τον ΑΜ σας, και όνομα το ionio email σας έτσι ώστε να μπορέσουμε να κάνουμε σωστά την καταγραφή της συμμετοχής και του βαθμού σας και έτσι ώστε να μπορούμε να μοιραστούμε ανώνυμα τις απαντήσεις σας στις εβδομαδιαίες συναντήσεις

Η εργασία αυτή είναι εβδομαδιαία, επομένως θα πρέπει κάθε εβδομάδα να κάνετε σύνδεση στο παραπάνω σύστημα με προθεσμία την Κυριακή, χωρίς να περιμένετε νέα ανακοίνωση-υπενθύμιση, πέρα από την παρούσα.

Υπάρχουν διαθέσιμα έντεκα βίντεο και αρκεί να απαντήσετε σε δέκα από αυτά. Αν και τα βίντεο είναι στα αγγλικά, οι ερωτήσεις είναι στα ελληνικά. Καθώς όλα τα βίντεο είναι διαθέσιμα και στο youtube μπορείτε να ενεργοποιήσετε εκεί τον αυτόματο υποτιτλισμό και μετάφραση στα ελληνικά.

Σας θυμίζουμε ότι σύμφωνα με τις οδηγίες του μαθήματος:

Θα πρέπει να έχετε συμπληρώσει την βάση σε κάθε ένα από τα παραπάνω κριτήρια. Ορισμένα από τα κριτήρια (π.χ., εβδομαδιαίες συζητήσεις στην τάξη, ενδιάμεσες παρουσιάσεις προόδου) είναι διαθέσιμα για πλήρη βαθμολόγηση μόνο κατά την περίοδο του μαθήματος

Τα βίντεο κουίζ βασίζονται σε σημαντικές ομιλίες και συστήματα διάδρασης όπως αυτά περιγράφονται από τους πρωτοπόρους της περιοχής. Οι ερωτήσεις κρίσεως δεν μπορούν να απαντηθούν απλά από την παθητική παρακολούθηση του ίδιου του βίντεο, αλλά απαιτούν την αναζήτηση και κυρίως την σκέψη πάνω σε σχετικό υλικό που θα βρείτε ελεύθερα στο διαδίκτυο.

Οι απαντήσεις στα βίντεο κουίζ αναλύονται στις εβδομαδιαίες συναντήσεις αλλά για όσους δεν μπορούν να έρχονται τακτικά υπάρχει η εναλλακτική του βιβλίου του μαθήματος, το οποίο περιέχει μια ενδεικτική σύνθεση σκέψεων πάνω στην περιοχή που σίγουρα μπορούν να βοηθήσουν τόσο στις απαντήσεις και κυρίως στην ανάπτυξη το διαδραστικού τρόπου σκέψης.
